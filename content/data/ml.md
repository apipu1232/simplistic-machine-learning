# [Part 1.2] Machine Learning

Machine Learning - การเรียนรู้ของเครื่อง (จากคลังคำศัพท์ไทยของ สวทช.)
ถ้าเราดูจากภาพของ Nvidia ด้านบนนั้นเราจะพบว่าจริงๆ แล้ว Machine Learning นั้นเป็นส่วนหนึ่งของ AI ซึ่งการเป็นส่วนหนึ่งในที่นี้นั้นหมายความว่า

> Machine Learning นั้นเป็นหนึ่งในวิธีที่จะทำให้เรานั้นสามารถทำให้ AI กลายเป็นระดับที่สูงขึ้น มีความฉลาดและความสามารถใกล้เคียงมนุษย์มากยิ่งขึ้น
<br>

***(แน่นอนว่าการที่จะสร้าง AI นั้นไม่จำเป็นที่จะต้องใช้ Machine Learning เสมอไป ยังมีเทคนิคอื่นๆ อีกมากมายซึ่งจะขอไม่พูดถึงในบทความนี้)***

ส่วนความหมายที่แปลว่า "การเรียนรู้ของเครื่อง" นั้นหมายความว่ายังไง เครื่อง(ในที่นี้คือคอมพิวเตอร์) มันเรียนอะไรยังไง ลองดูตัวอย่างตามนี้ครับ

### สมมติว่าผมต้องการที่จะสร้างโปรแกรมสำหรับการทำนายว่ารูปที่ผมเปิดขึ้นมานั้นเป็นรูปแมวใช่หรือไม่ ?
***(ต่อไปนี้จะเป็นการยกตัวอย่างให้เห็นภาพง่ายๆ เท่านั้นนะครับเพราะการที่จะทำโปรแกรมสำหรับตรวจจับวัตถุในรูปภาพนั้นมีอะไรมากกว่านี้เยอะครับ)***

<div class="img-caption">
    <img src="../img/content_images/Goose_Textless_Poster.jpg"/><br>
    <p>Goose the cat จากภาพยนตร์เรื่อง Captain Marvel</p>
</div>

มาลองนึกกันดูว่าแมวนั้นควรมีคุณสมบัติอะไรบ้าง (คร่าวๆ)

* มี 4 ขา

* มีหาง

* ไม่มีปีก

ถ้าผมเขียนโปรแกรมตามเงื่อนไขด้านบนนั้นก็คงได้ประมาณนี้

```python
if (leg == 4 and have_tail == True and have_wings == False)
    # This is a cat.
else
    # This is not a cat!
```

ถ้าเกิดว่าผมใส่รูปแมวปกติเข้าไปก็คงทำนายออกมาถูกแน่ๆ

> แล้วถ้าเกิดผมใส่รูปหมาเข้าไปหล่ะ ?

แน่นอนว่าถ้าเราใช้โปรแกรมด้านบนมันก็จะต้องทำนายออกมาว่าหมาเป็นแมวแน่ๆ นอกเสียจากว่าผมไปเพิ่มเงื่อนไขเพิ่มเติมเช่น จะต้องมีหนวด โปรแกรมก็จะมีประสิทธิภาพขึ้นมาประมาณนึง (แต่ก็แน่นอนว่าหมาบางพันธุ์ก็มีหนวดอยู่ดี) หรืออีกตัวอย่างนึงก็คือ

> ถ้าเกิดผมใส่รูปแมวพิการที่มี 3 ขา ?

แน่นอนว่าอาจจะต้องมีเป็นสิบเป็นร้อยหรืออาจจะเป็นแสนเงื่อนไขเลยก็ได้ถึงจะทำนายได้แม่นยำมากซึ่งถ้าจะให้มนุษย์มานั่งกำหนดเงื่อนไขเองก็อาจจะต้องใช้เวลานานและรูปสัตว์หลากหลายรูปแบบมาก 
ถ้างั้นเราก็ให้คอมพิวเตอร์มันหาเงื่อนไขที่ไม่รู้ว่ามีจำนวนเท่าไหร่ออกมาให้เราแทนสิ ซึ่งการที่เราจะให้คอมพิวเตอร์มันรู้ได้ว่าเงื่อนไขใดบ้างถูกต้องเราก็ต้องสอนมันก่อน
โดยเราจะสอนมันด้วยข้อมูลที่เรามีนี่แหละ

ถ้างั้นเราก็ให้คอมพิวเตอร์มันหาเงื่อนไขที่ไม่รู้ว่ามีจำนวนเท่าไหร่ออกมาให้เราแทนสิ ซึ่งการที่เราจะให้คอมพิวเตอร์มันรู้ได้ว่าเงื่อนไขใดบ้างถูกต้องเราก็ต้อง**สอนมันก่อน**
โดยเราจะสอนมันด้วยข้อมูลที่เรามีนี่แหละ

<div class="img-caption">
    <img src="../img/content_images/Programming_vs_ML.jpg"/><br>
    <p>Programming vs Machine Learning</p>
</div>

จากภาพด้านบนตรงส่วนที่เป็น Traditional Programming นั้นก็คือสิ่งที่ผมทำพยายามทำตอนแรกโดยที่มี

* Input  -  เป็นรูปภาพ

* Program  -  เงื่อนไขต่างๆ ที่กำหนด

* Output  -  ผลลัพธ์บอกว่ารูปภาพที่รับเข้ามานั้นเป็นแมวหรือไม่

วิธีการข้างต้นนั้น มนุษย์จะต้องเป็นผู้กำหนดเงื่อนไขเองซึ่งบางปัญหาก็ไม่สามารถรู้ได้ชัดเจนว่ามีเงื่อนไขกี่เงื่อนไขหรือถ้าเป็นโจทย์เชิงตัวเลขเราก็อาจจะไม่รู้ว่าสมการใดจะทำให้ผลลัพธ์ออกมาใกล้เคียงกับความเป็นจริงในทุกกรณีได้มากที่สุด

ซึ่ง Machine Learning จะเข้ามาช่วยในการ**กำหนดเงื่อนไขหรือหาสมการที่ดีที่สุด**ที่ใช้ได้กับหลายกรณีและแม่นยำที่สุด(ทำนายพลาดน้อยที่สุด)
การที่เราจะให้คอมพิวเตอร์สร้างเงื่อนไขหรือสมการที่ดีที่สุด(หรือในที่นี้ก็คือโปรแกรมนั่นแหละ) เราจะต้อง**สอนมันด้วยข้อมูล** หากเราต้องการที่จะสร้างโปรแกรมทำนายรูปแมวให้มีความแม่นยำสูงด้วย Machine Learning เราก็สามารถทำได้ดังนี้

* Input  -  เป็นรูปภาพ

* Output -  เป็นผลลัพธ์ที่ถูกต้องว่ารูปที่เราใส่เข้ามานั้นเป็นแมวหรือไม่

* Machine Learning Algorithm -  วิธีการเรียนรู้ (วิธีการสร้างเงื่อนไขหรือสมการ) ของคอมพิวเตอร์ซึ่งมีหลากหลายวิธีมาก

* Program (หรืออาจเรียกว่า Model) - โปรแกรมที่ถูกสร้างโดยคอมพิวเตอร์ผ่านจากการเรียนรู้จากข้อมูลที่มนุษย์ป้อนให้

ลองคิดดูครับว่าถ้าหากเรานำรูปภาพจำนวนมหาศาลไปให้คอมพิวเตอร์มันเรียนรู้ แน่นอนครับว่าเจ้าโปรแกรมที่คอมพิวเตอร์มันสร้างให้เราจะต้องมีความแม่นยำสูงมากแน่นอนครับ

