# [Part 1.1] Artificial Intelligence

Artificial Intelligence  -  ปัญญาประดิษฐ์ (บัญญัติโดยราชบัณฑิตยสถาน)
จริงๆ แล้ว AI นั้นเป็นศาสตร์เก่าที่มีมานานแล้วตั้งแต่ปี ค.ศ. 19xx (มีการยอมรับ AI เป็นสาขาวิชาอย่างเป็นทางการเมื่อปี 1956 -> <a href="https://en.wikipedia.org/wiki/History_of_artificial_intelligence#Cybernetics_and_early_neural_networks">รายละเอียดเพิ่มเติม</a>) แต่ว่าคำนี้เพิ่งเริ่มจะมาเป็นกระแสหนักๆ ในประเทศไทยก็ไม่นานมานี้เอง ซึ่งถ้าให้อธิบายสั้นๆ AI นั้นคือศาสตร์ที่พยายามที่จะทำให้เครื่องจักร (หรือในที่นี้ก็คือคอมพิวเตอร์) นั้นมีความฉลาดและมีความสามารถในการทำงานให้ใกล้เคียงและเหนือมนุษย์ !!
พอผมพูดแบบนี้เชื่อว่าหลายคนน่าจะจินตนาการเจ้า AI ออกมาประมาณนี้แน่ๆ (หรือจริงๆ แล้วหลายคนน่าจะจินตนาการว่ามันเป็นแบบนี้อยู่แล้ว 555555)

<div class="img-caption">
    <img src="../img/content_images/connor.jpg"/><br><br>
    <p>เจ้า Android หน้าหล่อ Connor จากเกม Detroit: Become Human</p>
</div>

<div class="img-caption">
    <img src="../img/content_images/skynet.jpg"/><br><br>
    <p>หรือถ้าเก่าๆ หน่อยอาจจะเป็นเจ้า T-800 จากจักรวาล Terminator</p>
</div>

จริงๆ ที่คิดกันก็ไม่ผิดไปจากจุดนิยามของศาสตร์นี้หรอกครับ เพียงแต่ว่าในยุคปัจจุบันนั้นเรายังไม่สามารถทำ AI ที่มีประสิทธิภาพขนาดนี้ได้ครับ จริงๆ แล้ว AI นั้นสามารถแบ่งออกมาได้เป็น 3 ระดับย่อยๆ ดังนี้ครับ

* Artificial Narrow Intelligence (ANI) แปลเป็นไทยก็จะได้ประมาณว่า ปัญญาประดิษฐ์เชิงแคบ ซึ่งตามชื่อของมันเลยก็คือ AI ในระดับนี้นั้นจะเก่งแบบแคบๆ เฉพาะทางเรื่องใดเรื่องหนึ่งเท่านั้น ตัวอย่างเช่น ระบบรู้จำใบหน้าอัจฉริยะที่ผมเกริ่นๆ ไปตอนแรกก็ตามชื่อระบบเลยครับ เราไปพูดใส่มันมันก็ไม่สามารถรับรู้ได้เพราะมันทำเป็นแค่รู้จำใบหน้าเท่านั้น

* Artificial General Intelligence (AGI) แปลเป็นไทยก็จะได้ประมาณว่า ปัญญาประดิษฐ์ทั่วไป นิยามของมันก็คือ AI ที่มีความสามารถใกล้เคียงกับมนุษย์ สามารถทำสิ่งที่มนุษย์ทำได้โดยทั่วไปทั้งหมด! ซึ่งปัจจุบันนี้ AI ที่เราสร้างนั้นยังไม่ถึงระดับนี้ครับ (แต่ก็มีงานวิจัยที่พยายามที่จะจำลอง "สมองของมนุษย์" อยู่ครับ)
* Artificial Super Intelligence (ASI) แปลเป็นไทยได้ก็จะประมาณว่า ปัญญาประดิษฐ์สุดยอด(?) ซึ่งก็คือ AI ระดับสูงสุดที่มีความสามารถทุกอย่างเหนือมนุษย์ ปัจจุบันยังไม่มีการสนใจตรงนี้กันเท่าไหร่ครับเพราะแค่ระดับ AGI เรายังไม่สามารถสร้างได้เลย